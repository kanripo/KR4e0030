# -*- mode: mandoku-view; -*-
#+TITLE: 高太史鳧藻集
#+DATE: 2015-09-11 16:33:59.756566
#+PROPERTY: ID KR4e0030
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB04n0567-001髙太史鳧藻集-卷第一.
<pb:KR4e0030_SBCK_001-1a>¶
髙太史鳬藻集卷之一¶
　　　　　　　　　　　　後學周立編輯¶
　論¶
　　威愛論¶
書曰威克厥愛&KR0098;濟愛克厥威&KR0098;罔㓛㦯以愛誠有¶
以結於人者則趋事赴㓛有不期然而然何以威為¶
㦲予曰不然此御軍之要也盖慶勝則姑息威勝則¶
嚴明胤侯知其然故於誓師之際深警之若此欲其¶
恐懼而用命也嗚呼以仲康之賢討羲和之沉亂其¶
必濟可知矣然猶恐其威之不立而㓛之不成而況¶
<pb:KR4e0030_SBCK_001-1b>¶
後世之衆人欲&KR0025;事之強敵者㢤夫三代之兵也出¶
於民居則習其政教而知義出則聞其莭制而知法¶
皆有尊君死上之心赴公戰如報&KR0059;仇者抑且有所¶
謂孥戮之刑弗朂之戒焉近世之聚而為兵者非田¶
野之惰夫則鄕里之惡少亡命行剽椎埋鼓鑄之流¶
也政教不習而莭制不聞苟無威以臨之則其桀傲¶
狼戾悻自肆者可勝道㢤今之人家有驕子非其¶
子之性驕也愛之而𦤺其驕也教之而不&KR0025;役之而¶
不動於是有悖&KR0647;干犯之患矣若小過則訓之大過¶
則杖之子其有驕乎將之御三軍者固無異於是然¶
<pb:KR4e0030_SBCK_001-2a>¶
將之於三軍又非若父子之有天性之親而不可一¶
日𩀌者則愛之其可過於威乎况戰者所以驅之於¶
死也好生惡死人之至情非得尊君死上之人則視¶
白刄之交於前流矢之集於左其不震慴辟易顛倒¶
而奔走者㡬希矣故兵法曰畏敵者不畏我畏我者¶
不畏敵何以使其&KR0014;畏我也殺之者而已矣盖非𥊏¶
殺而自殘也恐其畏敵而先後敵㦯乗而䨱之是舉¶
軍而棄之於敵其自殘不巳多乎故愛其子者賊其¶
子殺其軍者全其軍設使兩軍勇怯相若一樂其將¶
之寛一畏其將之嚴卒然遇於原野之間援捊鼓之¶
<pb:KR4e0030_SBCK_001-2b>¶
則嚴者莫不奮戈而爭前而寛者㦯有一二遁矣何¶
則彼恃愛之而不殺也故有威則怯者勇無威則勇¶
者怯且立威者非欲其若楊素之求人之過而殺之¶
也亦曰令之嚴而罰之果不為煦煦姑息之計耳古¶
之豪傑所以&KR0014;使士卒畏之&KR0002;&KR0017;神之不可犯納之¶
於死而不避投之於險而無所辭百戰百勝功立於¶
當時而名存於後世者用此道也㦯又曰然則威可¶
以無&KR0738;矣乎曰何可以無愛也專&KR0738;則䙝䙝則怠專¶
威則急急則怨怨與怠其敗一也故愛而恐其至於¶
怠也則攝之以威而作其氣威而恐其至於怨也則¶
<pb:KR4e0030_SBCK_001-3a>¶
濟之以愛而牧其心愛非威㤙不加威非&KR0738;𫝑不固¶
威愛之道所以兼施並行而不可偏廢者也雖然豈¶
特為將之事㢤使國君而知此則國可以治天子而¶
知此天下可得而理矣¶
　　四臣論¶
古之所以䏻國者有四臣焉何謂四臣曰社稷之臣¶
腹心之臣諌諍之臣執法之臣也何謂社稷之臣忠¶
藎孚於上下威望加於内外敵國聞之而不敢謀奸¶
宄畏之而不敢發正色立朝招之不來而麾之不去¶
若漢汲黯呉張昭唐郭子儀是也何謂腹心之臣識¶
<pb:KR4e0030_SBCK_001-3b>¶
&KR0085;以達天下之機畧&KR0085;以濟天下之業徔容帷幄謀¶
成而羣臣不知計㝎而將軍不聞若漢良平魏荀㦯¶
秦王猛是也何謂諌諍之臣匡君之非而納君於善¶
不阿順以取容不迎合以求悅正言不逥觸犯忌諱¶
雷霆發於上而不驚鼎鑊具於前而不顧若唐魏徴¶
禇遂良張九齡是也何謂執法之臣直道而行不憚¶
權貴逢奸必舉遇惡必擊使豺狼狐狸屏息而不敢¶
動若漢王章盖寛饒唐宋璟是也盖社稷之臣以忠¶
腹心之臣以智諌諍之臣以&KR0033;執法之臣以剛此四¶
臣者國之不可以一日無者也夫以匹夫之取友尚¶
<pb:KR4e0030_SBCK_001-4a>¶
有&KR0014;死義者&KR0014;忠謀者&KR0014;責善者&KR0014;禦侮者而況於¶
國君乎而況於天子乎故&KR0038;無社稷之臣則無以抗¶
大難無腹心之臣則無與圖大功無諌諍之臣則無¶
以與格大過無執法之臣則無與除大奸無與抗大¶
難必危無與圖大功必敗無與格大過必昏無與除¶
大奸必弱故古之興者未甞無四臣而亡者未甞有¶
四臣也嗚呼四臣者豈真不易得耶君無優養作起¶
之術爾故𫠦以待社稷之臣者當尊以禮髙爵而重¶
禄之使危言不&KR0014;中細故不䏻踈則彼必以社稷之¶
憂為已憂社稷之辱為已辱毅然以身徇莭而不變¶
<pb:KR4e0030_SBCK_001-4b>¶
而大難可抗矣待腹心之臣者當推以誠畧去苛禮¶
示之坦然食則同噐坐則促席𫠦言無不用𫠦欲無¶
不與則彼必竭思慮之精效勝負之計而大功可圖¶
矣待諫諍之臣者則當納以寛凢有所論奏停輿以¶
受之賜帛以旌之雖&KR0557;忉不怒雖&KR0204;斥不罪則彼必¶
務盡直心政事之𨶔日間聦明之道益廣而大過可¶
格矣待執法之臣當假以威不以&KR0059;愛撓其權不以¶
譴辱挫其氣使強者不敢傷䜛者不敢毀則彼必竦¶
踴風生刺舉無避以尊朝廷之勢而奸可除矣若㦯¶
棄忠而擅智惡直而害剛平居而上唱下和相聚自¶
<pb:KR4e0030_SBCK_001-5a>¶
賢勢孤而不知機去而不察政失而不聞威削而不¶
悟及一旦臨變茫然而無𫠦救豈不可哀也哉詩曰¶
如彼泉流無淪胥以敗予恐後世之君無四臣而致¶
其敗也¶
　記¶
　　逰天平山記¶
至正二十二年九月九日積霖既霽灝氣澄肅予與¶
同志之友以登髙之盟不可寒也廼治𩜹載醪相與¶
&KR0204;天平山而逰焉山距城西南水行三十里至則捨¶
舟就輿&KR0052;乎林淺塢間道傍竹石蒙翳有泉伏不見¶
<pb:KR4e0030_SBCK_001-5b>¶
作泠泠琴筑聲予欣然停輿聽乆之而去至白雲寺¶
謁魏公祠憇逺公菴然後由其麓狙杙以上山多怪¶
石若卧若立若搏若噬蟠拏撑拄不可名状復有泉¶
出亂石間曰白雲泉綫脉縈絡下墜于沼舉瓢酌甞¶
味極甘汵泉上有亭名與泉同草木秀潤可䕃可息¶
過此則峯迴磴盤十𡵯一折委曲而上至於龍門兩¶
崖並峙若合而通窄險深黒過者側&KR0085;又其上有石¶
屋二大可坐十人小可坐六七人皆石穴空洞廣石¶
覆之如屋既入則懔然若將壓者遂相引以去至此¶
盖始及山之半矣乃復𩀌用&KR0262;伍竸逐幽勝登者止¶
<pb:KR4e0030_SBCK_001-6a>¶
者哦者嘯者憊而喘者恐而咷者怡然若有樂者悵¶
然俛仰感慨若有悲者雖𫠦遇不同然莫不皆有得¶
也予居前益上&KR0116;石益怪徑益狹山之景益竒而人¶
之力亦益以憊矣顧後者不予&KR0071;廼獨褰裳&KR0108;武窮¶
山之高而止焉其上始平曠坦石為地拂石以坐則¶
見山之雲浮浮天之風飂飂太湖之水渺乎其悠悠¶
予超乎若舉泊乎若休然後知山之不負扵茲逰也¶
既而欲下失其故路𣗳𨼆石蔽愈索愈迷遂困於荒¶
茅叢篠之間時日欲暮大風忽来洞谷唅呀鳥獸鳴¶
吼予心恐俯下疾呼有樵者聞之遂相導以出至白雲¶
<pb:KR4e0030_SBCK_001-6b>¶
亭復與同逰者㑹衆莫不尤予好竒之過而予亦𥬇¶
其惟怯頺敗不能得茲山之&KR0376;勝也於是采菊泛酒¶
樂飲將半予起言於衆曰今天下板蕩十年之間諸¶
侯不&KR0014;保其國大夫士之不䏻保其家奔赱𩀌&KR0262;於¶
四方者多矣而我與諸君蒙在上者之力得安於田¶
里撫佳莭之來臨登名山以眺望舉觴一醉豈易得¶
㢤然恐盛衰之不常𩀌合之難保也請書之於石明¶
年將復來使得有𫠦考焉衆曰諾遂書以為記¶
　　生白室記¶
荘周氏之言曰瞻彼關者虚室生白謂人&KR0014;遺耳目¶
<pb:KR4e0030_SBCK_001-7a>¶
去心意而任夫性則道集至虚之宅而純白生焉四¶
明陳君徳明恱其&KR0003;乃以生白名𫠦寓之室介友人¶
求予記之予甞讀周之書&KR0026;是&KR0003;者雖仲尼𫠦以告¶
顔子盖寓言耳其義雖羙然未&KR0014;盡合乎聖人也陳¶
君豈將學者邪周之道盖欲放心自得之塲以與物¶
寘𫠦謂逰方之外者也君今筮仕　昌朝出贊宥府¶
蕳牘填委寔待剸裁而目欲無𫠦視耳欲無𫠦聽而¶
心欲無𫠦思&KR0014;乎不&KR0014;也君既不&KR0014;為之則吾亦不¶
能言之矣請言其可&KR0014;者以記君室可乎夫心之體¶
本虚有不虚者物之窒也物非&KR0014;窒之也誘於物而¶
<pb:KR4e0030_SBCK_001-7b>¶
為之累也故聖人教人目不&KR0014;使無視&KR0014;勿視於邪¶
耳不能使無聽&KR0014;勿聽於滛心不&KR0014;使無思&KR0014;勿思¶
於妄而巳爾苟三者之用皆出於理而不&KR0059;則雖日¶
與物接其外蔽交而中之虚自若也吾虛既存然後¶
光明洞徹昭然而不昧者發焉燭至幽而不遺察至¶
𨼆而&KR0014;著此則明而誠誠則明之道也又豈務於虚¶
𡨜而無為於世者之事㢤君好學善辯甞燕休是室¶
之中尚䏻虚心而觀以審其取舎之㡬也夫¶
　　蜀山書舎記¶
蜀山書舎者友人徐君㓜文肄學之𫠦也㓜文嘗自¶
<pb:KR4e0030_SBCK_001-8a>¶
呉興以書抵予曰吾山在城東若干里吾屋在山若¶
千楹吾書在屋&KR0002;干卷山雖小而甚羙屋雖朴而粗¶
完書雖不多而&KR0085;以俻閱吾將於是卒業焉子𦍒為¶
我記之予惟古之君子𫠦取以成其學者無常物𫠦¶
居以致其學者無常地也故弁裳之於容珩瑀之於¶
𡵯豆𥸅之於陳琴瑟之於樂弓矢車馬之於服度量權¶
衡之於用凡接於物皆學也豈專於六籍之内㦲往¶
于田入于市䖏于户庭覧于山川立于宗廟朝廷逰¶
于庠序軍旅凢履之地皆學也豈限於一室之間㢤¶
後丗講學之道既廢而人之不&KR0014;然也有志者始各¶
<pb:KR4e0030_SBCK_001-8b>¶
占山水之勝築廬聚書而讀之雖其𫠦以學之者異¶
手古然九事物之理與夫羣聖賢脩巳治人之要實¶
皆不出於書況安修阻之區&KR0376;紛囂之役得一肆其¶
力於是則其至於成&KR0556;豈不反有易者㢤今㓜文以¶
方壮之齒有可用之材而不急進取益務於學以求¶
其𫠦未至豈非有志之士哉而予也北郭之野有土¶
東里之苐有書皆先人之遺也遭時多艱茀&KR0126;於榛¶
蕪殘壊於塵蠧倀倀焉日事奔走而不知返則其荒¶
陋宜有愧於糿文矣尚䏻為是記乎然而書此而不¶
辭者盖姑復㓜文之請亦目以自厲焉¶
<pb:KR4e0030_SBCK_001-9a>¶
　　清言室記¶
&KR0330;應物詩有曰清言怡道心予友張君讀之有𫠦契¶
囙掇句首二字名其室而屬予記之且曰吾室在&KR0397;¶
門之内户庭宻深惟案絜素盖將於此縱玄虚之談¶
息世俗之論者也予惟昔魏之衰士大夫有擅聲勢¶
之強溺酣滛之樂而唱為清談假以自髙者其流至¶
於西晉卒亡人&KR0038;論者至今咎之張君豈蹈其轍㢤¶
夫君子之&KR0026;人其道雖殊必先於其言非以其發於¶
心志之微而善惡有不可掩者夫故靜者其言蕳躁¶
者其言繁汙者其言卑達者其言逺理必然也張君¶
<pb:KR4e0030_SBCK_001-9b>¶
嘗學道且究於醫得養生之理吐查滓而納清虗厭¶
華&KR0254;而嗜澹泊事物之末&KR0014;為其累者寡矣邪&KR0126;之¶
念不萌于心故煩濁之語不出于口内外一𦤺非若¶
昔人之矯為也豈不&KR0085;尚乎然言不何以自述也必¶
有問荅者焉張君室中𫠦與揮麈而相對者其誰㢤¶
予聞此&KR0022;多異人道路塵埃中如魏伯陽許長史之¶
倫安知不往來其間邪張君儻識之延於是室分據¶
木榻為中夜之談予得執燭隅坐以聽之豈不𦍒㢤¶
雖然猶未忘於言也有道者之教人黙焉而意巳傳¶
予雖凡陋&KR0014;使預聞不言之妙乎¶
<pb:KR4e0030_SBCK_001-10a>¶
　　煮石山房記¶
昔者先王教民稼穡而使之粒食又命火官别五木¶
順四時改火以利烹餁之用而後民有以養其生而¶
無天札之患五糓之羙萬世寶之雖有芻豢之豐不¶
敢使勝其氣𫠦以爲民之天而不䏻一日無焉後世¶
神仙之說興方士始𨗳人以&KR0376;粒之術采草木錬金¶
石而餌之謂可以去查滓而來清虗却衰老而𦤺&KR0127;¶
舉余甞恠而疑之然獨念滋味人之大欲也自宴享¶
飲食之禮廢而人之奉養無莭割鮮炙&KR0962;極海陸之¶
珎以相侈尚罄萬錢於一飡俻百牢於一獻外則困¶
<pb:KR4e0030_SBCK_001-10b>¶
衆人之力内則傷五臟之和卒至於廢其家&KR0038;而䘮¶
其身與夫不甘粗糲遂&KR0549;其操&KR0127;冐危辱以營口腹¶
之嗜者皆往往而是也而方士居窮岩&KR0376;谷之中禁¶
斥&KR0372;&KR0254;啖粗礦之物卒&KR0010;而不厭亦難䏻之士㢤金¶
華葉山人賣藥呉城南題其室曰煮石山房嘗邀余¶
過之&KR0204;山而告曰是吾囷也苟不壊則無憂飢矣子¶
䏻以文記吾居當授子是術焉余方有役於世未&KR0014;¶
&KR0025;山人以學則雖有言未&KR0085;以知山人服食之妙也¶
故獨以𫠦感於世者書之使㦯有囙余言而少警者¶
去&KR0075;靡而樂&KR0831;泊亦豈非山人之志哉¶
<pb:KR4e0030_SBCK_001-11a>¶
　　靜者居記¶
潯陽張君來儀以靜者居名其𫠦寓之室嘗属余記¶
之乆辭而未𫉬也一日與客往&KR0049;之入其室竹𣗳翳¶
深庭户虗𡨜落然無囂聲客顧而歎曰羙哉居乎使¶
張君不勤動於外有以自樂而成夫靜者非是居乎¶
余謂客曰子何言之戾邪今有人焉䖏空谷之中棲¶
長林之下干戈之聲不聞車馬之跡不至其居靜矣¶
而利禄之念不忘於心窮約之憂每拂乎慮雖夷然¶
而行塊然而坐顛倒攫攘無異奔騖於埃&KR0381;者子謂¶
其果靜乎又有人焉逰於邑都宅於市里鄰有歌呼¶
<pb:KR4e0030_SBCK_001-11b>¶
之喧門有造請之雜心倦乎&KR0063;荅身勞於將迎其居¶
非靜矣而抱廉退之莭慎出䖏之&KR0105;雖逐逐焉群於¶
衆人而進不躁忽視世之揮霍變態倐往而倐來者¶
若雲&KR0196;之過目漠然不&KR0085;以動之子謂其果非靜者¶
乎盖靜也係於人不係於居人&KR0014;靜則無適而不靜¶
是居之靜無與於人人之靜亦無待於居也雖然亦¶
有待其居而靜者矣然非此之謂也傳曰居天下之¶
廣居廣居仁也自克己以復之主敬以守之至於安¶
重而不遷淵靚而莫測則其體靜矣故曰仁者靜張¶
君之志盖在於是而假以名其室子豈未之思乎客¶
<pb:KR4e0030_SBCK_001-12a>¶
未有以應張君起而謝曰居靜而非靜者吾知其𫠦¶
警居不靜而靜者吾知其𫠦勉若居仁而靜者雖非¶
愚𫠦及則&KR0133;學之焉子之言俻矣豈不&KR0085;記吾居㢤¶
請書之顧余欲靜而末䏻者姑書以識之俟他日&KR0025;¶
君而&KR0025;事焉¶
　　夣松軒記¶
昔馬璘嘗讀史見其祖援之㓛烈囙自感奮不忍使¶
墜于地卒為名將&KR0071;羙於前人矣近代卿相之後有¶
不數傳其譜牒尚明家乗猶在而子孫巳失其業甚¶
者目接其光輝身承其教訓纊窆未乆而棄衣冠之¶
<pb:KR4e0030_SBCK_001-12b>¶
華趋沽販之賤不自知耻以玷厥祖者往往而是也¶
璘乃䏻遐追逺慕繩其武於數十世之上可謂有志¶
之士哉余友丁君志剛讀史書見其先有夣松生腹¶
而為公者囙題𫠦居軒曰夣松以識追慕之意間属¶
余記之余謂君今距公㡬世矣非有光輝教訓身承¶
而目接也亦非譜牒之可㝷家傳之可續也乃欲逺¶
繩其武亦可謂有志之士而無愧於璘者矣然君知¶
公之夣松而亦知公之𫠦以夣松者乎盖公負挺特¶
之才抱堅貞之操其徳有象乎松而將為岩廊之用¶
也故神䰟感㑹&KR1273;然之姿見於&KR0230;𥧌之間是非囙有¶
<pb:KR4e0030_SBCK_001-13a>¶
斯夣之祥而䏻𦤺為么之貴盖有為公之噐而䏻召¶
斯夣之样也若䡖詭䜛邪之徒而欲據台鼎之重者¶
則其合睫之際松未生於腹上而蠅巳集於鼻端矣¶
君今好學而脩盤礡田野茍䏻䖏是軒之中朝夕自¶
厲以思紹公之徳則吉夣之来有時而其九重之上¶
亦有徵夣而相求者矣傳曰公侯之子孫必復其始¶
　　安晚堂記¶
余在¶
亰師同里朱君炳文以郡薦就試春官既雋而將歸¶
過余請曰天賚吾家使二親康強具存甞築堂奉之¶
<pb:KR4e0030_SBCK_001-13b>¶
寛間靜深可以燕娯欲吾親之優㳺於是以樂其老¶
也自題曰安晚&KR0133;子為我記之余惟孝子之安其親¶
冝無時而不然何獨於其老㢤盖人朝而出晝而馳¶
夕則宜息焉少而進壮而行老則宜休焉故凡届于¶
桑榆之時筋力巳憊而猶勤動勞騖不使寜佚以享¶
其餘年者非理之𫠦宜也傳曰老者安之然則孝子¶
之於親雖無時不欲其安至於老也豈不尢𫠦當盡¶
心㢤若夫安之亦有道矣奉觴調膳&KR0372;滑滫瀡以薦¶
之親之口安矣而物有以拂其志則非𫠦謂䏻安也¶
縣衾篋枕痒痾抑搔以事之親之軆安矣而行有以¶
<pb:KR4e0030_SBCK_001-14a>¶
累其心則非𫠦謂䏻安也必也居而脩諸身出而事¶
於君皆盡其道無一&KR0085;以貽親之憂則善矣不務於¶
是而惟以口體之養為安豈未知其本哉余向居呉¶
時嘗𫉬拜炳文之嚴君年六十餘而氣貌充充然固¶
知其安之有素矣況逢¶
今天子既定四海推大孝之心欲使天下之老者皆安炳文¶
又以才進將得禄而爲養其親有不安者乎吾又聞安則静¶
静則難衰難衰則夀可必矣今炳文能安其親將見蒼顔白¶
髮婆娑於是堂之上者其樂未易艾也請記諸壁以俟¶
　　水雲居記¶
<pb:KR4e0030_SBCK_001-14b>¶
亰師四方之𫠦走集居人&KR0808;比而廬不𨻶尺地求遐¶
曠之適無有也吳陵劉雨僑於東城之隅扁其室曰¶
水雲居嘗請余為之記余間過其居而異之曰子之¶
居前闤闠而後營衛固紛囂塵坌之區也惡覩夫水¶
與雲㦲雨曰吾少家江海之上嘗觀夫洪波東馳浮¶
雲飛&KR0045;吾則拏舟以娭泝洄瀾逐流景與之俯仰而¶
上下心甚樂焉今雖𦍒䖏¶
轂下顧以無材不&KR0014;備世用欲歸還鄕復&KR0025;二物者¶
逰而未得也故名吾室以志之先生何疑焉余聞而¶
愈異之囙告之曰夫雲之與水非𨼆者之𫠦宜&KR0025;也¶
<pb:KR4e0030_SBCK_001-15a>¶
子見其滔滔於江湖悠悠於&KR0705;廓若無事然謂與己¶
適相𩔖也欲狎而與之逰然不知舒布覆被而雨四¶
海者雲也奔走放注而溉千里者水也彼皆有澤物¶
之勞焉子乃以無事求之吾恐水逺逝而雲髙飛皆¶
將去子而不顧尚得而與之逰乎子今遭逢明時出¶
門即朝廷之上其勢易達也當&KR0108;&KR0045;其光英㴠泳其¶
徳性進用於世使𫠦施有及於人則二物者皆即在¶
子之身無𫠦往而不與之俱又何求於渺漫杳靄之¶
郷乎雨瞿然謝曰先生命我矣遂書留其壁間以為記¶
　　槎軒記¶
<pb:KR4e0030_SBCK_001-15b>¶
槎浮木也余嘗客松江之上濵江之木當秋為大風¶
𫠦摧折者随波而流顧而有感囙以名𫠦居之軒及¶
逰亰師翰林學士金華宋公為篆二大字自是㦯仕¶
㦯退東西旅寓𫠦至輙扁于室今年春自城南徙夏¶
侯里苐復以掲于南軒客有過而疑者乃謂之曰子¶
不觀夫槎乎衆槎之流同&KR0009;於水也而洄薄蕩汨㦯¶
淪於泥沙㦯棲於洲渚㦯為漁樵之𫠦薪㦯為&KR0393;螘¶
之𫠦蠧㦯乗洪濤東入於海茫洋浩汗莫得知其𫠦¶
極而亦有一槎焉㦯墊㦯浮㦯泛㦯止方此倐彼而¶
不可期者水實使之也然槎雖&KR0009;於水而無求於水¶
<pb:KR4e0030_SBCK_001-16a>¶
水雖&KR0014;使槎而無意於槎其漂然而行泊然而滯随¶
𫠦遭水之勢爾水盖未嘗有愛惡於槎槎亦不知有¶
徳怨於水也人之生而繫命乎天者亦何異是哉夫¶
林林而立者皆人也而有貴為王公有賤為輿隷有¶
富有千駟有貧不&KR0014;飽一簞亦有一人之身而始困¶
終亨前興後仆變遷無常而轇轕不齊者非天孰使¶
之然天雖使之而豈有意哉磅礡絪緼厚薄随其𫠦¶
得與人漠然而人自不䏻違爾世之不安乎天者乃¶
疲智力以營𫠦欲悲失喜得而卒不知得失之不在¶
已也非惑歟此余𫠦以有感於槎而取以名軒也且¶
<pb:KR4e0030_SBCK_001-16b>¶
子又不觀夫水與天乎其奔渟也随地形而成其旋¶
運也乗氣機而動二者猶不&KR0014;自任而況槎與人乎¶
若余天地間一槎也其行其止往者既知之矣来者¶
吾何𫠦計㢤亦安乎天而巳矣顧吾槎方止𦍒不為¶
薪且蠧則是軒者其淪棲之地乎既對客遂書于壁¶
以自厲洪武六年秋九月青丘退史記¶
　　逰靈巖記¶
呉城東無山唯西為有山其莑聮嶺属紛紛靡靡㦯¶
起㦯伏而靈巖居其間㧞竒挺秀若不&KR0533;與衆峯列¶
望之者咸知其有異也山仰行而上有亭焉居其半¶
<pb:KR4e0030_SBCK_001-17a>¶
盖以莭行者之力至此而得少休也由亭而稍上有¶
穴&KR0444;然曰西施之洞有泉泓然曰浣花之池皆呉王¶
夫差宴逰之遺䖏也又其上則有草堂可以容栖遲¶
有琴㙜可以周眺覧有軒以&KR0033;洞庭之峰曰抱翠有¶
閣以瞰具區之波曰㴠空虗明動盪用號竒&KR0026;盖專¶
此&KR0022;之羙者山而專此山之羙者閣也啓呉人逰此¶
雖甚亟然山毎匿幽閟勝莫可蒐剔如鄙予之陋者¶
今年春&KR0025;淮南行省叅知政事臨川饒公與其客十¶
人復来逰升于髙則山之佳者悠然來入于奥則石¶
之竒者突然出氛嵐為之蹇舒杉檜為之拂舞幽顯¶
<pb:KR4e0030_SBCK_001-17b>¶
巨細爭獻厥状披豁呈露無有隱遁然後知於此山¶
為始識於今而素昧於昔也夫山之異於衆者尚&KR0014;¶
待人而自見而況人之異於衆者哉公顧贍有得囙¶
命客皆賦詩而属啓為之記啓謂天於詭竒之地不¶
多設人於登臨之樂不常遇有其地而非其人有其¶
人而非其地皆不&KR0085;以盡夫逰&KR0026;之樂也今靈巖為¶
名山諸公為名士盖必相湏而適相値夫豈偶然哉¶
宜其目領而心觧景㑹而理得也若啓之陋而亦與¶
其有得焉顧非𦍒也歟啓為客最少然敢執茟而不¶
辭者亦將有以&KR0059;識其𦍒也十人者淮海秦約諸暨¶
<pb:KR4e0030_SBCK_001-18a>¶
姜漸河南陸仁㑹稽張憲天台&KR0607;參豫章陳増呉郡¶
金起金華王順嘉陵楊基呉陵劉勝也¶
　　素軒記¶
魯丹桓宫楹而春秋譏之夫以諸侯過飾其宗廟聖¶
人猶見非於禮制之不可踰如是也後世習俗奢僣¶
波頺風靡䏻循乎禮者寡矣浮屠之法又為世𫠦崇¶
故往往大為其宫飾以金銀塗以彤碧輪奐絢爛以¶
事其𫠦謂荘嚴者論者未嘗非之䖏者亦不自疑盖¶
可歎也浩上人居呉之靈鷲院&KR0831;泊清苦持其律甚¶
謹嘗被　召赴¶
<pb:KR4e0030_SBCK_001-18b>¶
亰而還治室於舎之西偏簡朴粗完無彩繪之飾榱¶
桶壁牖悉塗以堊問之則曰吾非不&KR0014;為彼也誠以¶
安居而食於人得此亦&KR0085;矣尚敢有加㢤囙自題曰¶
素軒而求余記之上人可謂善居室者矣有自&KR0085;之¶
心無踰禮之弊是皆可書則為之記也寔宜乃進而¶
告之曰夫雕鏤&KR0355;刻不如璞玉之渾堅烹餁調和不¶
如大羮之和羙文章詞令之工威儀容觀之盛不如¶
忠信之&KR0085;貴則彼知輪奐絢爛者固不如兹軒之朴素¶
也然吾聞&KR0003;者曰素者質也白也質則實而不華白¶
者純而不雜既實且純道之體具矣則素其軒孰若¶
<pb:KR4e0030_SBCK_001-19a>¶
素其行素其行又孰若素其心哉上人於是而𦤺力¶
焉則可以盡名軒之義矣余以上人好&KR0025;儒先君子¶
逰故以是告之且并以𫠦感者書之尚無以余言為¶
其徒病也夫¶
　　歸養堂記¶
稽岳王常宗父文行髙峻甞以布衣　召修元史議¶
論制作&KR0091;執茟之任焉書成上進同舘之士咸得¶
賜金幣遣還有欲薦入禁林者常宗辭曰吾非不欲¶
仕也顧毋老不樂去其鄕旁又無他子侍餋吾可留¶
此而使吾母乆西望乎吾亟歸爾乃歸得苐一區於祈川¶
<pb:KR4e0030_SBCK_001-19b>¶
之郭有花竹池沼之勝中一堂寛閒靚宻燠&KR0565;具宜¶
常宗則奉太夫人以居旦輙&KR0227;帶率婦子升視𩜹巳¶
取聖賢之書詠歌於其側家雖貧而安焉毋詔子唯¶
怡愉如也嘗名其堂曰歸養使來属余記之有疑者¶
曰異哉常宗之名斯堂乎吾間為養而出仕者矣未¶
聞舎仕而歸養者也及親之康強當奮取髙爵他日¶
奉身而還駟車洋洋光耀閭里奉牲酒上堂以為娯¶
則𫠦謂養者豈若今而巳常宗何遽歸哉余曰不然¶
也古之為養而仕者以抱關於其鄉不必去其親也¶
不舎仕而養者以受命有方王事之靡盬也且官守¶
<pb:KR4e0030_SBCK_001-20a>¶
之責未及菽水之奉猶具豈䡖逺其親㢤故雖莫不¶
欲登踐華顯以為親之榮然亦莫不憂曠𨶔定省以¶
貽親之思也若夫身貴䏻退而及養者事之不可必¶
者也親老而當衰者心之𫠦宜懼者也於宜懼之年¶
而去以待不可必之養是得為智者乎由是觀之則¶
常宗之歸養亦無𫠦不可矣然則堂何以名曰志其¶
樂也盖養雖常宗之志歸則¶
朝廷之賜蒙上賜而為親驩樂孰甚焉名堂以示¶
不忘忠孝之義在矣而子何疑乎言已常宗又以書¶
來𥆳記遂論次復命焉旦夕東逰登堂拜太夫人於¶
<pb:KR4e0030_SBCK_001-20b>¶
賔友之末尚當賦之以為夀也¶
　　春水軒記¶
余寓野之居有軒焉其左右皆名田今年春&KR0075;雨淹¶
月江水夜溢潦被于田漭若巨陂余嘗開軒而望之¶
見其微風吹瀾瀰漫一白蒲菰之𫠦以榮魚鴨之𫠦¶
飛泳𣺌然有江湖之想焉意頗樂之乃題其扁曰春¶
水間延客飲其中客顧而歎曰嘻子宅此㡬年矣甞¶
見有是水乎湯湯之流則昔秩秩之畦翛翛之菰則¶
昔芃芃之麥也今吾農方運機本以引深抱積薪以¶
塞决子固目之矣然彼皆驚而馳子獨恬而嬉彼皆¶
<pb:KR4e0030_SBCK_001-21a>¶
戚而&KR0197;子獨喜而哦何子之情遠人哉夫田不登則¶
&KR0010;飢&KR0010;飢則民窮民窮則里弗靖里弗靖子&KR0014;專有¶
是樂乎今奈何以目之適而忽身之厲哉余瞿然曰¶
有是乎客退欲撤其扁既而思曰是&KR0085;為吾規矣且¶
使凡欲樂於已忘人之憂者入吾軒者皆有以覧而¶
自警焉豈不可㦲遂書客之言于壁以為記¶
　　白田耕舎記¶
白田在呉淞之濵距郭三十餘里呉淞由具區之水¶
東流而為川去海不逺潮汐之𫠦通焉其旁名田數¶
十萬頃悉頼以灌惟白田最下常為水𫠦冐&KR0010;不得¶
<pb:KR4e0030_SBCK_001-21b>¶
藝人囙以是名之父老患焉相率築堤以防其外畚¶
土以培其中爲勤累年而免於水今乃遂成&KR0254;沃與¶
他田比耕者資其𫠦出咸自𦤺殷&KR0085;焉丁至恭氏居¶
田之左嘗闢一室前臨平疇後列嘉𣗳日課僮奴以¶
耕休則&KR0367;息於其中囙名曰白田耕舎余居江上與¶
其室甚迩至恭囙造余固請爲之記焉余惟至恭欲¶
知耕之說則將求老農而學焉又奚俟於余㢤吾知¶
𫠦以記之矣盖嘗觀乎是田始爲蒲葦之陂今則禾¶
&KR0112;之𫠦生焉始爲鳬鴈魚鼈之𫠦逰集今則耕者之¶
来雜出於其上焉豈地有變哉人力𦤺然也嗟夫人¶
<pb:KR4e0030_SBCK_001-22a>¶
之於田䏻積用其力雖汚澤可使爲羙壤至於其身¶
而不思𫠦以變之豈愛身不若於田乎故凡人欲之¶
汨於其心者䏻由禮以防之充善以培之使禮義之¶
根常發則愚者可爲智不肖者可爲賢矣至恭好學¶
而修固當有務於此豈徒服力𤱶畒爲野人之事而¶
巳耶朝往于田夕歸于斯室取聖賢之書而讀之求¶
𫠦以自治之道至於有成則其𫠦𫉬不止於有秋矣¶
尚毋曰無佃甫田維莠驕驕也¶
<pb:KR4e0030_SBCK_001-22b>¶
#+PROPERTY: JUAN 1
#+PROPERTY: FILE SB04n0568-001髙太史鳧藻集扣舷集-一卷.
<pb:KR4e0030_SBCK_001-1a>¶
書鳬藻集後¶
予在京師嘗得髙先生季迪所著詩曰缶鳴集姑蘇雜詠¶
者讀之愛其清淳典雅得詩人之旨趣意其文當稱是旣¶
而奉命出按吳中暇日因過巡撫亞卿周公寓所又得先¶
生之文曰鳬藻集觀之反復再四見其能闡造化之祕發¶
義理之微窮人事之變引物連喻導&KR0993;規諷貫穿經史百¶
氏之言一本諸至理而氣以昌之可以明人事吉凶禍福¶
之幾監古今成敗得失之迹視彼絺繪藻&KR0355;不明乎至道¶
無𨵿乎世教者烏在其爲文哉爰命鋟梓欲其與詩而並¶
傳也若夫先生之出處志節名位履㦄之詳則有隴西志¶
光李公與今亞卿周公爲之紀述矣兹不復贅正統九年¶
<pb:KR4e0030_SBCK_001-1b>¶
六月旣望監察御史錢塘鄭顒書¶
<pb:KR4e0030_SBCK_001-2a>¶
