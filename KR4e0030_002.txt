# -*- mode: mandoku-view; -*-
#+TITLE: 高太史鳧藻集
#+DATE: 2015-09-11 16:33:59.799194
#+PROPERTY: ID KR4e0030
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB04n0567-002髙太史鳧藻集-卷第二.
<pb:KR4e0030_SBCK_002-1a>¶
髙太史鳬藻集卷之二¶
　　　　　　　　　　　　後學周立編輯¶
　序¶
　　史要𩔖鈔序¶
余嘗讀史病其煩而難記&KR0262;而難&KR0026;也囙仍通鑑之¶
舊采掇而分次之𫠦以舉要以省其煩立𩔗以合其¶
散使之粲然可考而無難也捴為二卷名之曰史要¶
𩔖鈔嗚呼世教衰而博學審問之㓛廢學者日趋於¶
苟蕳而不自止故&KR0052;有莭文史有畧本百家諸氏之¶
書皆有纂集以為一切速成之計遂使義理之微不¶
<pb:KR4e0030_SBCK_002-1b>¶
俻事變之實不詳無以淹㑹貫通明其同異而辯其¶
得失矣此盖為學之弊至是而極矣余為是編豈所¶
謂耻過而作非㢤亦余之不得已也夫三代而下作¶
者日滋其於言雖有淺深大小之不同然其間皆莫¶
非至理之𫠦在也苟欲窮之則茫洋浩汗非殫&KR0010;月¶
疲精思有不䏻究其萬一亦可謂難矣而況余以魯¶
鈍之資䖏䘮亂之世奔走之役勞其形憂患之事拂¶
其性而欲&KR0025;事於此豈不又難矣哉然嘗懼其荒落¶
而卒於無聞也故區區於聖賢之書猶不敢癈間囙¶
讀史而作是編以自便覧閱雖未免苟蕳之失然其¶
<pb:KR4e0030_SBCK_002-2a>¶
興壊理亂有切於當世者亦具在是則庶乎可免爲¶
無聞之人矣故曰亦予之不得已也天若欲成其志¶
使得有飦粥之飬以自返於大山長谷之中一肆其¶
力於𫠦未知則亦將無事於是編也¶
　　元史曆志序¶
夫明時治曆自黄帝堯舜與三代之聖王莫不重之¶
其文備見於傳記矣雖去古既逺其法不詳然原其¶
要不過随時考驗以合於天而已漢劉歆作三繞曆¶
始立積年月日法以爲推𡵯之凖後世囙之&KR0851;唐而¶
宋其更元改法者凡數十家豈故相爲乖異㦲盖天¶
<pb:KR4e0030_SBCK_002-2b>¶
有不齊之運而曆為一㝎之法𫠦以乆而不&KR0014;不差¶
既差則不可不改也元&KR0004;承用金大明曆庚辰&KR0010;太¶
宗西征五月望月蝕不效二月五月朔徴月見於西¶
南中書令耶律椘材以大明曆後天乃損莭氣之分¶
减周天之杪去交終之率治月轉之餘課两曜之後¶
先調五行之出沒以正大明曆之失且以中元庚午¶
&KR0010;國兵南伐而天下畧㝎推上元庚午&KR0010;天正十一¶
月壬戌翔子正冬至日月合璧五星聯珠同㑹虚宿¶
六度以應太祖受命之符又以西域中原地理殊遠¶
創為里差以増損之雖東西萬里不復差忒遂題其¶
<pb:KR4e0030_SBCK_002-3a>¶
名曰西征庚午元曆表上之然不果頒用至元四年¶
西域札馬魯丁撰進萬年曆世祖稍頒行之十三年¶
平宋遂詔前中書左丞許衡太子贊善王恂都水少¶
監郭守敬改治新曆衡䓁以為金雖改曆止以宋紀¶
元曆微加増益實未嘗測驗於天乃與南北日官陳¶
鼎臣鄧元麟毛用翼劉巨淵王素丘鉉髙敬䓁參考¶
累代曆法復測候日月星辰消息運行之景參别同¶
異酌取中數以為曆本十七年冬至曆成詔賜名曰¶
授時曆十八年頒行天下二十年詔太子諭徳李謙¶
為曆議發明新曆順天求合之微考證前代人為附¶
<pb:KR4e0030_SBCK_002-3b>¶
㑹之失誠可為之永乆自古及今其椎驗之精盖未¶
有於此者也今衡恂守敬䓁𫠦&KR0103;曆&KR0052;及謙曆議故¶
存皆可考據是用具著于篇惟萬年曆不復傳而庚¶
午元曆雖未嘗頒用其為書猶在囙附著于後使来¶
者有考焉作曆志¶
　　元史列女傳序¶
古者女子之居室也必有傅姆師保為陳詩書圖史¶
以訓之凡左右佩服之儀内外授受之别與𫠦以事¶
父毋舅姑之道蓋無𫠦不俻也而又有天子之后妃¶
諸侯之夫人躬行於上以率化之則其居安而有㳤¶
<pb:KR4e0030_SBCK_002-4a>¶
順之稱臨變而有貞特之操者夫豈偶然哉後世此¶
道既廢女生而䖏閨闥之中溺情愛之&KR0059;耳不聆箴¶
史之言目不覩防範之具由是動踰禮則而往往自¶
放於邪僻矣苟於是時而有䏻以懿莭自著者焉非¶
其生質之羙則亦豈易𦤺哉史氏之書𫠦以必録而¶
弗敢畧也元人受命百有餘年女婦之䏻以行聞於¶
朝者有矣然其繁殆不䏻盡書今采其尤卓異者具¶
載于篇其間有不忍夫死感慨自殺以&KR0025;之者雖㦯¶
失於過中然較於苟生受辱與更適而不知愧者有¶
間矣故特著之以示勸厲之義云¶
<pb:KR4e0030_SBCK_002-4b>¶
　　送唐䖏敬序¶
余世居呉之北郭同里之士有文行而相交善者曰¶
王君止仲一人而已十餘年來徐君㓜文自毘陵髙¶
君士敏自河南唐君䖏敬自㑹稽余君唐卿自永嘉¶
張君來儀自潯陽各以故來居呉而&KR0114;苐適皆與余¶
鄰於是北郭之文物遂盛矣余以無事朝夕諸君間¶
㦯辯理詰義以資其學㦯&KR0435;歌酬詩以通其志㦯鼓¶
琴瑟以宣堙滯之懐㦯陳几筵以合宴樂之好雖遭¶
䘮亂之方殷䖏𨼆約之既乆而優㳺怡愉莫不自有¶
𫠦得也&KR0060;嘗以爲一郡一邑有抱材藝之士而岀於¶
<pb:KR4e0030_SBCK_002-5a>¶
凡民者皆其地之秀也&KR0002;諸君其諸州之秀欺以諸¶
州之秀萃於一郷吾里何𦍒哉且人之求友者㦯命¶
駕褁粮逰於四方而未必可得今余不出閭閈而𫉬¶
友之多如是則非吾里之𦍒而余之𦍒也然自前年¶
士敏往雲間去年㓜文往呉興今年䖏敬又將往嘉¶
禾而仕焉衆客觴别於余舎酒半余戚然曰諸君之¶
居吾里誠𦍒矣今去者過半而留者猶未可羈也然¶
則誰終與䖏此乎客有起者曰子母戚子單居寡侶¶
時不知有諸君之合也及用聚群逰時又豈知有諸¶
君之𩀌㦲合而𩀌𩀌而合其理無常則他日之復合¶
<pb:KR4e0030_SBCK_002-5b>¶
於此者固未可知也言既客又有起者曰君子𫠦貴¶
乎同者道也𫠦喜乎合者志也古有尚友於千載神¶
交於千里者以有𫠦合而同爾豈必生同時居同里¶
連棟宇之宻而接杖屨之勤乎諸君&KR0014;不以逺而忘¶
其好不以踈而易其志不以窮達而渝其乆要之心¶
則雖限胡與越而亦不異於北郭之近矣衆客皆喜¶
既醉而别余善其言遂録為送䖏敬序¶
　　送&KR0828;雅序¶
余少未甞事齪齪負氣好辯必欲屈座人一日遇&KR0828;君於¶
客舘其年又少而氣則過余與之論兵家書窮晝漏¶
<pb:KR4e0030_SBCK_002-6a>¶
余不&KR0014;屈也故余且異君而君亦不鄙余遂相與㝎¶
交焉自是每見必挾史以評人物成敗之是非按圖¶
以考山川形勢之險易㦯命酒對酌歌呼淋漓意氣¶
慨然自謂㓛名可𦤺不難也中罹變虞余旅食江上¶
别君者累年屏伏摧沮曩時之意盡矣及歸而訪君¶
城南則亦載筆㒒㒒新辟爲宥府&KR0122;曹署間問之則¶
曰親老矣方急於禄飬餘非吾事也間出其&KR0025;征時¶
𫠦爲渡長江踰長淮登龜山過盱眙夀春諸詩讀之¶
皆悲壮沉&KR1273;感風物於一時懐英雄於千古者然後¶
知君雖折而氣不衰其過余者固在也今年春&KR0702;調¶
<pb:KR4e0030_SBCK_002-6b>¶
松江幙旦過辭且求𫠦謂贈言者余聞良材之木不¶
&KR0556;刻斵則無以爲羙觀逸&KR0085;之駒不服調御則無以¶
&KR0014;𦤺逺&KR0606;瑋魁閎之士不遭困約卑屈則無以益智¶
慮而成志業使吾二人者當時以邁往之氣未試之¶
學驟進而用之則今寜不有悔乎故凡不達於少者¶
非不𦍒也雖然君今出而與有民焉苟盡心於爲政¶
則此而上猶階而&KR0155;堂也功名果何難致㢤若余日¶
習荒陋不䏻自白于世聞海隅多棄地可耕以卒&KR0010;¶
則&KR0133;受一㕓焉¶
　　送錢塘施輝脩太廟樂噐序¶
<pb:KR4e0030_SBCK_002-7a>¶
至正二十三年四方粗平大藩逺夷悉效軄貢¶
天子以惟　列聖降枯用克康濟斯難將有事於大¶
室以告成㓛以荅靈貺而樂噐故弊懼無以格神召¶
和乃命春官某馳傳江南爰求善工以脩製之於是¶
錢塘施輝以斵琴&KR0063;詔昔我世皇受命既㝎海宇肇¶
造一代之樂時輝之祖實以是藝進得官而歸今輝¶
&KR0014;世其業際中興之運復得用於宗廟之間是可嘉¶
矣雖作樂之意𫠦謂崇徳象烈者非其𫠦喻然制作¶
中程者發響&KR0063;律俻&KR0366;拊之用合詠歌之聲使雲車風¶
馬洋洋而來下者亦豈可少哉故其行也士大夫咸¶
<pb:KR4e0030_SBCK_002-7b>¶
餞以詩而俾啓為之序啓&KR0060;有𫠦感焉盖聞諸董子¶
曰琴瑟不調甚者必觧而更張之乃可鼓也為政而¶
不行甚者必變而更化之乃可理也是天下之政猶¶
琴瑟爾今　國家承大亂之後紀綱縦弛凡百年𫠦¶
行之法其乆而弊若此&KR0266;者亦多矣苟得大工以脩¶
舉之則其感和順之氣格頑蠢之心也何難焉書曰¶
工執藝事以諌輝䏻以此一言乎¶
　　送二賈君序¶
至正已亥&KR0010;余閱江浙行省貢士目有名祥麟名祥¶
鳳者其氏俱賈其籍俱杭之海寜詢之盖兄弟也余¶
<pb:KR4e0030_SBCK_002-8a>¶
謂浙之為省列郡累十支邑累百抱藝而就試者累¶
千也然限以名數&KR0014;進于列者無㡬焉求二人同出¶
於一郡者寡矣況一邑乎求二人同出于一邑者又¶
寡矣況一家乎賈氏二子一舉而畢登是列豈不&KR0085;¶
&KR0091;哉今人家有草木花實駢生而並秀者猶傳以為¶
瑞二子非賈氏之瑞乎時頗心羡之而未識其人也¶
明年行&KR0535;相以亰師道梗不&KR0014;使試於禮部遂以便¶
宜授校官於是祥麟為長洲縣學教諭祥鳳為學道¶
書院山長皆來於呉囙得與之友焉問學以相資道¶
義以相勉不自知其好之深㳺之乆也乙巳春二君¶
<pb:KR4e0030_SBCK_002-8b>¶
始得代告歸求𫠦謂贈言者余觀二君之名而有感¶
焉夫麒麟鳳凰天下之瑞物也出必當國家之治不¶
治而出非瑞矣二君今歸海隅益習舊業不急於其¶
出則𫠦謂翔浮雲之表㳺大野之外也他日&KR0063;時而¶
來和其聲耀其文則又為一國之瑞不特瑞一家矣¶
&KR0004;尊君命名之意其亦出諸此乎二君㱕謁試以諗¶
之¶
　　送吕山人入道序¶
嘗讀五代史見縉紳之士&KR0014;嫉世逺去不汚其亂者¶
曰鄭遨張薦明二人而已而其𨼆也皆托跡山林為¶
<pb:KR4e0030_SBCK_002-9a>¶
老氏之徒余始恠之以為君子知不可仕則韜晦以¶
飬其志可矣何必變衣&KR0227;之制棄詩書之業長往而¶
不返㦲豈非干戈之際武夫得志章甫縫掖之流不¶
為時之𫠦喜抑恐為人之𫠦迫不如是不&KR0085;以自&KR0376;¶
歟求其志未嘗不深悲也且當是時中&KR0038;之主屢易¶
士以苟得𦍒免為心而無愧耻之莭風俗盖大壊矣¶
而猶有二子者焉今天下雖亂未至於極斯人者何¶
獨少哉盖有之而余未得以見也&KR0002;吕山人其庶乎¶
二子之𫠦為者乎山人少欲舉進士遭時兵興遂避¶
地梁溪汾湖之閒閉門教授服弊茹糲以勤苦自厲¶
<pb:KR4e0030_SBCK_002-9b>¶
&KR0376;不干於人乆之猶以為未也廼著黄冠謝遣弟子¶
將東逰海濵求大山長谷而居之噫山人之志亦可¶
悲也夫昔歐陽公傳遨薦明之事歎世亂文字殘缺¶
賢人之跡湮而不聞故𫠦得者甚寡有悲傷不滿之¶
意余懼山人之名亦遂泯也故為文以送之他日史¶
臣欲訪遺事於草萊之間庶區區之言㦯有&KR0085;徴焉¶
山人名敏字志學毘陵人¶
　　贈何醫師序¶
友人余君唐卿將以使事往海虞抵余言别且有請¶
曰吾友王仲元氏有痔形下體甚苦越醫何朝宗益¶
<pb:KR4e0030_SBCK_002-10a>¶
熾以藥使盡其毒而起衆始駭而卒服焉仲元徳之¶
欲吾文以報適有區區之役不克為之執茟&KR0133;子恵¶
一言焉余未識仲元雖唐卿之友猶余友而余文豈¶
唐卿之文哉然朝宗與余逰余亦嘗徳之者其又何¶
辭夫治&KR0093;之棼者必㫁之治水之濫者必決之治疾¶
之法亦猶是矣方疾之深伏而固結也喣焉而恐傷¶
之撫焉而恐撓之譬如狎猛獸而飬暴兵將不勝其¶
患矣故必攻之以撥其根潰之而泄其埶庶可以收¶
全㓛而無遺悔也然其安也㦯出於至危非醫之自¶
信者不敢試於人人之信於醫者不&KR0014;使之試自信¶
<pb:KR4e0030_SBCK_002-10b>¶
而人信之世之相遇良難也今仲元之智&KR0085;以信其¶
醫朝宗之&KR0014;&KR0085;以自信冝其𫠦以收全㓛而無遺悔¶
也嗟夫天下之事有之矣憚小害而不爲顧大患而¶
不恤逡廵&KR0010;年而莫知其𫠦終豈非自信而人信之¶
者其相遇為尤難歟唐卿既行使吏持卷來徴書余¶
既為論次遂并以𫠦感者寓焉¶
　　荊南唱和集後序¶
荆南唱和詩若干首句吳周&KR0130;道毗陵馬元素𫠦共¶
著也二君嘗客陽羡荆溪之南故以名編庚子春余¶
始識&KR0130;道於吳門相與論詩甚契囙以一帙示余曰¶
<pb:KR4e0030_SBCK_002-11a>¶
此野人之詞也恐世之𥊏者少故未敢出子今為我¶
評之予讀之愛其清粹雅淡有古作者之意囙乞而¶
蔵于家自是&KR0130;道與余㳺未嘗不道荆南之樂且曰¶
恨子不識元素後余卜舘雲岩之西岡&KR0130;道毎乗扁¶
舟訪余至則留連累日余與之縁厓遡澗蒐覧無厭¶
一日雨霽鳥鳴春木䕃壑余&KR0829;&KR0130;道坐磐石命諸生行觴¶
鼓琴酒酣&KR0130;道起歌其詩數章既而歎曰自吾别元¶
素去荆南謂山林燕咏之樂不可復得矣今乃與吾¶
子相羊於此豈偶然哉又曰吾衰矣恐無以&KR0091;列于¶
後苟得片辭之傳使吾名囙而自見亦可以少無憾¶
<pb:KR4e0030_SBCK_002-11b>¶
矣余當時甚恠其言之悲也越二年履道客㑹稽竟¶
卒于兵余亦遭亂奔赱不遑啓䖏今年冬棲寓江滸¶
間理篋中家乗盡失獨荆南集在焉囙拊而歎曰此¶
詩不亡天欲成吾&KR0130;道之志乎其有傳必矣然&KR0130;道¶
學古人之道而區區欲以是名豈其志狹㢤亦&KR0085;以¶
&KR0026;時之否矣尚念&KR0130;道雖不𦍒於事無𫠦試然讀其¶
詩者見其居窮谷而無怨尤之辭䖏亂世而有貞厲¶
之志則可併其𫠦藴者而得之不特詩也履道於地¶
下其真可以無憾矣乎是編之首&KR0130;道元素與遂昌¶
鄭先生皆巳有序余復爲其後序以識&KR0130;道平昔之¶
<pb:KR4e0030_SBCK_002-12a>¶
語聞元素猶𨼆銅官它日待是而請交焉相與㝷&KR0130;¶
道舊㳺之跡於山荒水𡨜之濵豈不為一嘅手¶
　　送顧倅序¶
東南之郡惟㑹稽錢塘為佳士之仕於外者咸樂居¶
之以其風氣清羙有山川䑓榭之勝魚稲茶筍之饒¶
人吏恬柔桀猾之蠹稀賔客材俊逰賞之㑹盛&KR0085;以¶
慰其勤勞宣其煩滯也而錢塘又為前代之遺都民習¶
侈巧&KR1185;屋繁麗歌管之聲不&KR0376;於西湖之上故仕者¶
尤樂居焉雖近殘於兵而其𫠦餘猶非他郡之可及¶
也丙牛秋淮南顧君攝尹呉陵還調是府判官賀者¶
<pb:KR4e0030_SBCK_002-12b>¶
咸謂呉陵廢邑錢塘名都攝尹長吏判官貳職去廢¶
邑而得名都則釋愁歎之殷罷長吏而君貳職則觧¶
責守之重顧君之樂當又過於凡仕者矣余則以爲¶
不然&KR0004;君之㱕自呉陵示余詩若干篇無悼已羈淹¶
之辭有哀民憔悴之意藹然豈弟君子也夫其往䏻¶
忘其憂而思民之憂則扵今肯專其樂而不同民之¶
樂乎凡欲同於民有不𫉬則憂憂則樂復不得而全¶
矣雖然君子之仕有𫠦勉樂不樂非&KR0085;計也君之行¶
凡與逰者咸賦詩四韻以餞而余為之序¶
　　送孫先生序¶
<pb:KR4e0030_SBCK_002-13a>¶
濮陽公始鎮暨陽其客丹陽孫先生實為郡師暨陽¶
當兵後學乆廢先生至則顧其爼豆壊缺絃歌不興¶
歎曰是非吾責邪廼言於公曰夫禮義者民之&KR0100;國¶
之衛也民不知禮則無以格其非不知義則不䏻死¶
其上然禮義之教出於學今學廢民其不知教乎公¶
撫是土而用不教之民緩急其誰與守此公大然之¶
先生乃葺齋𥙊之廬脩講肄之室以與諸生升降乎¶
其中孜孜汲汲日以聖賢之言鐫切之未㡬咸知鄕¶
方莫㦯自惰來㳺來歌充滿廡下公視事之間亦輙¶
&KR0025;先生㳺先生為言脩齊治平之道興壊理亂之端¶
<pb:KR4e0030_SBCK_002-13b>¶
與夫政事之是非生民之利病公往往恱而聽之去¶
年冬公易鎮中呉先主適以秩滿告公遂要先生俱¶
東曁陽之大夫土乆服先生之訓念其去而無述也¶
乃使來乞文焉啓惟學校之廢尚矣豈俗之難化㢤¶
吏少學而師不善教故也當承平時相習為文具莫¶
有&KR0014;𦤺其意者及䘮亂荐興老生碩儒竄伏草莽抱¶
&KR0052;而不講先王之教㡬㮩矣間有欲振之者則圜視¶
而咲其迂曰民且死奚暇事此哉時皆以為良然今¶
暨陽屢殘于兵井邑荒落其民飢困&KR0367;踣宜若不可¶
以進於學矣然先生一唱之而興絃誦於呻吟之餘¶
<pb:KR4e0030_SBCK_002-14a>¶
行楫譲於闘爭之際而無難者是知人無不可教之¶
時而天理民&KR0212;之存於其心者未嘗一日泯也啓以¶
先生之善教可書又&KR0085;以釋時之惑也乃不辭而序¶
之焉¶
　　野潜藁序¶
余客江上得晉陵徐君友焉嘗出其詩曰野潜藁者¶
属余序之余以君詩之工覧者宜自得之不待余贅¶
也若其名藁之意則請推言焉夫魚&KR0343;于淵獸潛于¶
藪常也士而潜於野豈常也㢤盖潜非君子之𫠦欲¶
也不得巳焉爾當時㤗則行其道以膏澤於人民端¶
<pb:KR4e0030_SBCK_002-14b>¶
冕委佩立於廟朝之上光寵烜赤為衆之𫠦具仰而¶
潜云乎㢤時否故全其道以自樂耦耒耜之夫謝干¶
旄之使匿耀伏跡於𤱶畒之間唯恐世之知已也而¶
顯云乎哉故君子之潜於野者時也非常也且雷鳴¶
於夏收於冬亦時也方隂氣凝沍百蟄未啓而雷發¶
焉則妖矣天地閉塞綱紀淪斁而士出焉則謂之何¶
㦲傳曰君子在野書曰野無遺賢是時不同而君子¶
之有潜顯也然時可潜矣而欲求乎顯則將枉道以¶
徇物時可顯矣而欲事夫潜則將㓗身而亂倫故君¶
子不必於潜亦不必於顯惟其時而巳爾凡知潜顯¶
<pb:KR4e0030_SBCK_002-15a>¶
之時者可以語夫道不然難乎其免矣當張氏擅命¶
東南士之摳裳而趋濯冠而見者相属也君獨屏居¶
田間不&KR0063;其辟可謂知潜之時矣及張氏既敗向之¶
冒進者誅夷竄斥顛踣道路君乃&KR0367;然于廬不失其¶
舊茲非賢歟然今亂極將治君懐&KR0018;𫠦學可終潛于¶
野㢤聞君素善易於随時潜顯之義必自有以審之¶
矣¶
　　贈胡生序¶
延陵胡氏自文恭公為宋嘉祐名臣其後子孫登進¶
士苐𦤺兩制方伯者以十數故世為大族文恭之十¶
<pb:KR4e0030_SBCK_002-15b>¶
世孫元威嘗領鄉薦為校官若承旨濟南張公祭酒¶
隆安魯公皆以噐許之未得試其材遭時孔艱家䘮¶
於兵轉徙旅食於湖海者十有餘年去年冬余客呉¶
淞之滸君適避地於此遂相與㝎交併識其子景彦¶
余時違羣逺寓荒江岑𡨜之濵得君父子甚慰時往¶
造其室見其環堵蕭然而父子講易終日超然自得¶
無戚窮慕達之意余深賢之夫世之故家舊族為子¶
若孫者平居率負以自髙及罹變故困踣戎馬之間¶
不&KR0014;固厲卒隳志易業以辱其先者多矣若君父子¶
豈不可嘉也㢤今年三月景彦將客邑人&KR0253;氏家來¶
<pb:KR4e0030_SBCK_002-16a>¶
乞言為別余謂景彦年壮而學富志強而行恭況熟¶
聞父師之訓固無往而不可尚何待於余言㢤然吾¶
聞出之大者望必深望之深者責必重景彦&KR0014;不以¶
出之大者自喜而獨以責之重者自懼則其進如川¶
之方至吾未&KR0014;量其𫠦止也文恭之澤未&KR0376;中衰而¶
復昌者安知非景彦乎¶
　　送徐先生歸嚴陵序¶
嚴陵徐先生大年甞被召至亰師與脩元史書成上¶
進詔擇&KR1758;脩之士官之先生以老乞還甚力㑹春宫¶
議脩五禮為一代之典乃復奏留之未㡬其書又成¶
<pb:KR4e0030_SBCK_002-16b>¶
先生固申前請大臣知其志不欲強煩以事乃命有¶
司具禮傳送以歸其鄕都之大夫士相與祖餞幙府¶
門外有言者曰先生之學宜俻顧問先生之文宜掌¶
綸綍先生之&KR0052;術操&KR0130;宜在成均為學者師今皆不¶
可得顧令以布衣老於家歸雖先生之志然豈不為¶
司人物之柄者惜哉余進而觧之曰¶
皇上始踐大寶首下　詔徴賢又責郡&KR0038;以&KR0010;計貢¶
士欲與共圖治平甚盛舉也故待賈山澤者群然䔏¶
庭如水赴海而𨼆者之廬殆空矣　朝廷待以庶秩¶
猶梓人用材鉅細畢取豈獨於先生有遺哉盖先王¶
<pb:KR4e0030_SBCK_002-17a>¶
之為政莫先於順人情亦莫先於厚民俗力有𫠦不¶
任者不迫之使必為義有𫠦可許者必與之使有遂¶
𫠦以人之出䖏皆得而㢘耻之風作矣今先生以齒¶
髮非壮厭載馳之勞戀考槃之樂抗辭引挹上之人¶
不違其請者盖將縱之山林使其鳥飛魚泳於至化¶
之中以明吾¶
天子之仁又將以風厲海内使皆崇退譲而息躁竸¶
也順人情而厚民俗寔在於是故寜失一士之用而¶
不惜以其𫠦得者大也不然先生豈苟去之徒而大¶
臣豈棄材之士哉況先生之歸也必&KR0014;著書立言以¶
<pb:KR4e0030_SBCK_002-17b>¶
淑諸人詠歌賦詩以&KR0045;　聖澤則又非㓗身獨往而¶
無𫠦&KR0024;者也尚何疑哉吾又聞漢祖中興嚴光不屈¶
後世莫不髙之今先生之鄉即光之鄕也嘗㳺其耕¶
釣之䖏山髙水長想瞻遺風必有邈契乎千載之上¶
者矣今之㱕其無負於夙昔之志哉若余遭逢¶
明時不&KR0014;禆益萬一懐㤙茍禄而不去於先生蓋有¶
愧焉矣於是言者是之請書貽先生以識别¶
　　送樊參議赴江西參政序¶
洪武三年四月　制以大都𥆳府參議瑯琊樊公為¶
江西行省參知政事僉都𥆳事濮陽呉公遣其&KR0122;來¶
<pb:KR4e0030_SBCK_002-18a>¶
致言曰&KR0038;家始㝎江右置大都𥆳府以捴軍政樊公¶
時以材𨕖首署府僚自照磨歴都事&KR0052;歷以至今軄¶
䖏幙府者蓋十五年矣　上意屢欲大用以方有事¶
征討而公閒於戎務藉其賛佐之力故遲之以俟成¶
㓛盖公於廷臣之中軄甚劇任甚乆而受知亦甚深¶
也當王師拓中原下南服平幽𦍤取關隴戎車四駕¶
之秋凡邉書之𫠦奏論廟謨之𫠦&KR0204;授與兵資戰具¶
之供儲尺籍計簿之鈎校期㑹嚴迫而案牘繁滋公¶
度緩急之宜審利害之勢參畫䖏裁無繆愆違滯之¶
弊使戎臣藩將去𨶔門數千里之外而徴書不稽奏¶
<pb:KR4e0030_SBCK_002-18b>¶
請無壅以得遂其攻取之計者盖於公頗有賴焉今¶
年　上以武㓛告成羽&KR0702;既蕳乃始輟宥宻之居付¶
屏翰之&KR0009;盖將息其勩勞優以崇顯　㤙至渥也吾¶
嘗貳掌樞筦實與公共事每念其勤而徳其助於其¶
别也固不&KR0014;無情焉子其為文以泄吾私啓作而歎¶
曰唐虞官人以三考為黜陟漢之用士以乆任而責¶
其成苟有治績則降詔以褒之增秩以勸之不輕改¶
授也故人得盡力於其軄練識情偽衆既信附而吏¶
亦不敢欺焉若甫拜而遽遷朝此而夕彼雖有過人¶
之才坐席猶不暇暖況&KR0014;攄其藴乎今樊公四遷其官¶
<pb:KR4e0030_SBCK_002-19a>¶
更十五年不出宥府其䏻自効卓卓如此者誠由¶
聖天子知人善任之𫠦𦤺也何其盛哉啓叨掌&KR0038;史¶
名臣之行事軄得采輯而紀録之於茲文也固不敢¶
辭然又聞豫章之區&KR0109;帶江湖今之大藩也¶
皇上方將載韜干戈與斯民休息於無窮公&KR0014;靖撫¶
一方使耄安稚嬉以復覩熈洽之治他日雝雝來朝¶
寵賚有加鴻聲偉績&KR0085;以焜燿不朽者啓尚當執茟¶
而嗣書焉¶
　　獨菴集序¶
詩之要有曰格曰意曰趣而巳格以辯其軆意以達¶
<pb:KR4e0030_SBCK_002-19b>¶
其情趣以臻其妙也軆不辯則入於邪陋而師古之¶
義乖情不達則堕於浮虚而感人之實淺妙不臻則¶
流於凡近而超俗之風微三者既得而後典雅冲淡¶
豪俊穠縟幽婉竒險之辭變化不一随𫠦宜而賦焉¶
如萬物之生洪纎各具乎天四序之行榮慘各適其¶
軄又&KR0014;聲不違莭言必止義如是而詩之道𤰅矣夫¶
自漢魏晉唐而降杜甫氏之外諸作者各以𫠦長名¶
家而不&KR0014;相兼也學者譽此詆彼各師𫠦𥊏譬猶行¶
者埋輪一鄕而欲觀九州之大必無至矣盖嘗論之¶
淵明之善曠而不可以頌朝廷之光長吉之工竒而¶
<pb:KR4e0030_SBCK_002-20a>¶
不&KR0085;以詠丘園之𦤺皆未得為全也故必兼師衆長¶
随事摹儗待其時至心融渾然自成始可以名大方¶
而免夫偏執之弊矣余少喜攻詩患於多門莫知𫠦¶
入乆而&KR0060;有見於是焉將力學以求至然猶未敢自¶
信其&KR0003;之不繆也欲求徴於識者而未暇焉同里衍¶
斯道上人别累年矣一日自錢塘至京師訪余鍾山¶
之寓舎出其詩𫠦謂獨菴集者示余其詞㦯閎放馳¶
騁以發其才㦯優柔曲折以泄其志險易並陳濃淡¶
迭顯盖&KR0014;兼采衆家不事拘狹觀其意亦將期於自¶
成而為一大方者也間與之論&KR0003;各相晤賞余為之¶
<pb:KR4e0030_SBCK_002-20b>¶
拭目加異夫上人之𫠦造如是其甞𡨕契黙㑹而自¶
得乎㧕𠫵逰四方有得於識者之𫠦講乎何其&KR0003;之¶
與余同也吾今可以少恃而自信矣囙甚愛其詩毎¶
退直還舎輙臥讀之不厭未㡬上人告旋乞為序其¶
帙首辭而不𫉬乃識以區區之識而反之然昔人有¶
以禪喻詩其要又在於悟圓轉透徹不&KR0881;有無言&KR0003;¶
𫠦不䏻宣意匠𫠦不可搆上人學佛者也必有以知¶
此矣毋遄其歸尚留與共講焉¶
　　送丁至恭河南省親序¶
去年秋余觧官歸江上故舊凋散爾徒殆空唯同里¶
<pb:KR4e0030_SBCK_002-21a>¶
丁儼至恭日抱琴與余逰余愛其清雅和易且䏻相¶
慰於𡨜寞之濵故數與燕咏嘯歌甚相樂也今年春¶
一日至恭過余言曰家君主河南之永寜薄年老逺¶
仕儼侍左右顧毋在又不可𩀌輙&KR0010;一往覲去&KR0010;既¶
往今茲將復行先生&KR0014;無一言之贈乎余觀吾郷之¶
人俗不好逰多安於田里視去家數舎則有難色今¶
呉距洛㡬三千里必&KR0881;江遡淮入頴逾汴而後至況¶
兵革之餘灌莽蕭條狐兎之跡交於塗行者非有名¶
役必以利驅不爾不往也今至恭治裝裏粮不憚逺¶
邁昨有二者之徇也特以㝎省乆缺欲一候望顔色¶
<pb:KR4e0030_SBCK_002-21b>¶
以釋思慕之懐可謂知所重輕矣余豈得以失相&KR0025;¶
之&KR0059;而有𫠦介然哉然獨有𫠦感焉夫殊鄕遠别忽¶
父子相見上堂起居之餘舉觴奉懽此人子之深&KR0133;¶
而天下之至樂也然其得與不得則有𦍒不𦍒焉盖¶
自海内分崩𫠦在梗阻子之思其親而不得見陟岵¶
而歌望雲而歎者有不可勝數今¶
皇上削平四方車書既同雖遐&KR0022;異壌往來若東西¶
州然故至恭之思其親欲見即往無有關閡者實遭¶
逢　昇平之時也然則人子之深&KR0133;而天下之樂者¶
在當時人有𫠦不能得而至恭今得之豈非由¶
<pb:KR4e0030_SBCK_002-22a>¶
上徳惠之𫠦及哉𦍒逢斯時而蒙¶
上徳惠之及則為臣子者可不思𫠦勉乎於其行遂¶
論次為序既贈至恭且為永寧君夀云洪武四年二¶
月日序¶
髙太史鳬藻集卷之二¶
<pb:KR4e0030_SBCK_002-22b>¶
